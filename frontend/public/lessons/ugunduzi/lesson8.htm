<!DOCTYPE html>
<html lang="en">

<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Ugunduzi</title>
	<script src="https://cdn.tailwindcss.com"></script>

	<style>
		p {
			text-align: justify;
		}
	</style>
</head>

<body class=" font-serif text-slate-800 leading-relaxed ">
	<div class="max-w-6xl px-6 mx-auto my-10 bg-white  overflow-hidden">

		<!-- Header -->
		<header class="text-center px-6">
			<h1 class="text-3xl md:text-4xl font-bold">UGUNDUZI KUTOKA KWA BIBLIA NA QURAN SOMO 8</h1>
		</header>

		<!-- Content -->
		<main class="p-8 md:p-12 space-y-3">

			<!-- Intro -->
			<section class="">
				<p class="font-semibold text-center text-2xl mb-4">
					NABII ISA AL-MASIH (KRISTO YESU (AS) AJAPO KWA AJILI YAKO
				</p>

				<p>
					Baada ya miaka mingi ya kutendewa vibaya, Yusuf Abdhala alikuwa amekonda vibaya sana na kulemaa
					akiwa kama kinyago tu cha vile alivyokuwa mara ya kwanza. Alikuwa amevutiwa sana na imani yake
					iliyomletea mateso. Muda mfupi baada ya watu wale wawili kuoana katika sherehe ya kuwafungisha ndoa
					yao iliyoendeshwa kiserikali katika uwanja wa gereza lile, Fatma alilazimka kuhamia Miami.


				</p>


				<p>
					Kutengana kwao kulileta uchungu mwingi sana. Lakini Yusuf alifanikiwa kutuma kwa siri ahadi yake
					kwenda kwa mpenzi wake. Juu ya kipande cha karatasi kilichotupwa aliiandika ahadi yake hii:


				</p>

				<p>
					"Nitakuja kwako. Singe hizo zilizo katika upeo wa mgongo wangu hazitakuwa na maana tena."

				</p>

				<p>
					Mfungwa huyo alidhamiria kwamba kwa njia fulani yeye na Fatma wangetoa ahadi zao ndani ya kanisa
					mbele za Mwenyezi Mungu (SWT). Siku moja muungano wao ungekamilika. " Wewe u pamoja nami daima"
					alimwambia mwanamke yule.

				</p>

				<p>
					Ahadi aliyotoa Yusuf ilimfanya aendelee kuishi katika miaka aliyotendewa vibaya sana ambayo ingekuwa
					imeivunja mioyo ya wanaume wengi. Nayo ilimfanya Fatma aendelee kuishi. Alifanya kazi bila kuchoka
					ili kuyaamsha mawazo ya umma yapate kutambua hali mbaya iliyomkabili mumewe. Yeye hakukata tamaa
					kamwe.

				</p>

			</section>



			<!-- section 1 -->
			<div class="space-y-3">
				<h2 class=" font-semibold uppercase">
					1. Ahadi
				</h2>

				<p>
					Kuna nyakati fulani sisi tunaweza kujaribiwa na kushangaa, je! hivi kweli siku moja Nabii Isa
					Al-Masih (Yesu Kristo) (AS) atashuka na kuja tena katika mbingu hizo za samawi zilizo juu yetu kwa
					muungano ule wa ajabu pamoja nasi?
				</p>

				<p class="font-semibold">
					“Na kwa kweli yeye Nabii Isa ni alama ya qiyama kuwa kinaanza kutukaribia msikifanyie shaka na
					nifuateni hii ndiyo njia iliyonyooka.” Suratul Az-Zukhruf

				</p>

				<p>
					Mwisho huo wenye furaha wa historia hii ndefu, yenye misiba mingi ya ulimwengu, unaweza kuonekana
					kama ni mzuri mno kiasi cha kufikiriwa kuwa si wa kweli kwetu sisi. Lakini kuna kitu kimoja ambacho
					kinaweza kulifanya tumaini letu kuwa hai mioyoni mwetu. Na kitu hicho ni ahadi ya Nabii Isa Al-Masih
					(Yesu Kristo) (AS) pekee aliyoitoa kwamba yeye atakuja tena. Muda mfupi tu kabla hajajitenga mbali
					na wanafunzi wake, Nabii Isa Al-Masih (Yesu Kristo) (AS) alitoa ahadi hii:


					<span class="font-semibold">
						"Yesu aliwaambia, Msifadhaike mioyoni mwenu. Mwaminini Mungu; niaminini na mimi pia. Nyumbani
						mwa Baba yangu mna makao mengi; kama isingekuwa hivyo, ningekwisha waambieni. Sasa nakwenda
						kuwatayarishieni nafasi. Na nikienda na kuwatayarishieni nafasi, nitarudi na kuwachukueni
						kwangu, ili nanyi mwe pale nilipo mimi" - (Yohana 14:1-3).

					</span>

				</p>

				<p class="font-semibold">
					“Na kwa kweli yeye Nabii Isa ni alama ya qiyama kuwa kinaanza kutukaribia msikifanyie shaka na
					nifuateni hii ndiyo njia iliyonyooka.” Suratul Az-Zukhruf 43:61.
				</p>

				<p>
					Kabla Nabii Isa Al-Masih (Yesu Kristo) (AS) hajapaa kwenda mbinguni, aliwaahidi wafuasi wake,
					akisema "NITAKUJA TENA!" Aliahidi kurudi tena kuja kuwachukua wale wote wanaomtegemea ili awape
					mahali maalum alipowaandalia. Maandiko yanasema juu ya kuja kwake mara ya pili karibu mara 2,500
					hivi. Ukweli kwamba Nabii Isa Al-Masih (Yesu Kristo) (AS) anakuja mara ya pili katika ulimwengu huu
					ni wa hakika kama ulivyo uhakika kwamba yeye aliwahi kuishi hapa dunaini miaka elfu mbili iliyopita.

				</p>
				<p>
					Zamani sana Mwenyezi Mungu (SWT) aliahidi kwamba Masihi angekuja, yaani Mkombozi ambaye angechukua
					uovu wetu na kutoa msamaha wake kwa ajili ya dhambi za wanadamu. Ahadi ile ilionekana kana kwamba
					ilikuwa ni nzuri mno kiasi kwamba isingeweza kuwa ya kweli kwa wengi katika ulimwengu ule wa zamani
					ambao walikuwa wakiendelea kufanya kazi zao kwa bidii katika maisha yao yote. Lakini kweli Nabii Isa
					Al-Masih (Yesu Kristo) (AS) alikuja na kufa. Ahadi ilitimia kweli kwa utukufu kuliko vile watu
					walivyowaza kwamba uwezekano kama ule ungekuwapo. Ahadi yake ya kurudi tena pia itakuwa ni ya kweli.
					Sisi twaweza kumtegemea yeye atupendaye, kurudi tena na kuwakusanya wale ambao kwa ajili yao amelipa
					gharama kubwa mno isiyokadirika.

				</p>

				<p>
					Katika kipindi chote cha kufungwa kwake, Yusuf aliendelea kutuma kwa Fatma kwa siri mashairi,
					ujumbe, na picha alizochora. Naye [Fatma] alifanikiwa kuyachapisha baadhi ya maandiko yale. Ufasaha
					wake [yale maandiko] uliyavuta mawazo ya ulimwengu. Serikali zikaanza kumbana Castro ili awaachilie
					wafungwa wale waliofungwa kwa sababu ya kuzifuata dhamiri zao. Rais wa Ufaransa akaingilia kati na
					hatimaye katika mwezi wa Oktoba mwaka wa 1982 Yusuf alipakiwa katika ndege iliyokuwa ikienda Paris.
					Ilikuwa ni vigumu sana kwake kuamini kwamba alikuwa huru-hata wakati ndege ile ilipotua. Lakini
					basi, baada ya miongo miwili [miaka ishirini] ya mateso na shauku yake ya kungoja, Yusuf alikimbia
					na kukumbatiwa na mikono ya Fatma.

				</p>

				<p>
					Miezi michache baadaye katika nyumba ya ibada wale wawili wakasimama na kurudia kutoa kiapo chao cha
					ndoa. Hatimaye muungano wao ukawa umekamilika. Ahadi ikawa imetimizwa: "Nitakuja kwako."

				</p>

				<p>
					Je, waweza kufikiria ni muungano wa ajabu jinsi gani utakaokuwako hatimaye tutakapoweza kumwona
					Nabii Isa Al-Masih (Yesu Kristo) (AS) uso kwa uso? Kuja kwake katika utukufu wake kutazimeza huzuni
					zetu zote pamoja na kuvunjika mioyo kwetu kote, kutayafutilia mbali maumivu yetu yote tuliyoyaficha
					mioyoni mwetu. Kurudi tena kwa Nabii Isa Al-Masih (Yesu Kristo) (AS) kutakidhi shauku zetu zenye
					kina sana na matarajio yetu ya kusisimua sana. Kisha tutaingia katika umilele wa muungano wa karibu
					sana na mtu yule wa ajabu sana katika Malimwengu yote. Nabii Isa Al-Masih (Yesu Kristo) (AS) yu aja
					upesi! Je, wewe unayo shauku ya kukutana naye?

				</p>






			</div>


			<!-- section 2 -->
			<div class="space-y-3">
				<h2 class=" font-semibold uppercase">
					2. Nabii Isa Al-Masih (Yesu Kristo) (AS) Atakujaje?
				</h2>

				<div class="grid grid-cols-1 md:grid-cols-4 gap-4">
					<div class="flex justify-center items-start md:sticky md:top-8">
						<div class="relative group w-full sm:w-4/5 md:w-auto">
							<img src="lesson8_files/image001.jpg" alt="Bible study illustration"
								class="w-full sm:w-3/4 md:w-full h-auto  object-cover" />
						</div>
					</div>

					<div class="col-span-3 space-y-2 text-justify  md:px-0">
						<p class="font-semibold">
							(1) Je! Nabii Isa Al-Masih (Yesu Kristo) (AS) atakuja kwa siri?
							"Tazama, [Yesu] nimekwisha kuwaonya mbele. Basi wakiwaambia, "yuko jangwani,' msitoke; 'yumo
							nyumbani,' msisadiki. KWA MAANA KAMA VILE UMEME utokavyo mashariki na KUONEKANA hata
							magaharibi, HIVYO NDIVYO KUTAKVYOKUWA KUJA KWAKE MWANA WA ADAMU" - (Mathayo 24:25-27).


						</p>

						<p class="font-semibold">
							“Imesimuliwa na Abu Huraira kuwa; “Mtume wa Allah amesema, “Naapa kwa yule nafsi yangu iko
							mikononi
							mwake kuwa Isa mwana wa Mariam,atarudi hivi karibuni hapa duniani kama mhukumu wa haki..”
							Sahih
							Bukhari Hadith 3448.

						</p>

						<p>
							Umeme unamulika ghafla na kuonekana wazi wazi kabisa mpaka mbali sana, hivyo ndivyo ambavyo
							kuja
							kwake Nabii Isa Al-Masih (Yesu Kristo) (AS) hakutakuwa kwa siri ya aina fulani au kuwa tukio
							la
							kihisia tu


						</p>

						<p>
							(2) Je, Nabii Isa Al-Masih (Yesu Kristo) (AS) atakuja tena kama mtu halisi?
							<span class="font-semibold"> "Walipokuwa wakikaza macho mbinguni, yeye alipokuwa akienda
								zake, tazama watu wawili
								wakasimama
								karibu nao, wenye nguo nyeupe, wakasema, enyi watu wa Galilaya mbona mmesimama hapa
								mkitazama
								mbinguni? HUYO YESU, aliyechukuliwa kutoka kwenu KWENDA JUU MBINGUNI, ATAKUJA JINSI IYO
								HIYO
								mlivyomwona akienda zake mbinguni" - (Matendo 1:10-11).
							</span>

						</p>


					</div>


				</div>

				<p class="font-semibold">
					“Imesimuliwa na Abu Huraira kuwa; “Mtume wa Allah amesema, “Naapa kwa yule nafsi yangu iko
					mikononi mwake kuwa Isa mwana wa Mariam,atarudi hivi karibuni hapa duniani kama mhukumu wa
					haki..” Sahih Bukhari Hadith 3448.

				</p>

				<p>
					Siku ya kuondoka kwake kutoka katika dunia yetu hii, malaika wale waliwathibitishia wanafunzi wale
					kwamba "Nabii Isa Al-Masih (Yesu Kristo) (AS) yule yule" aliyechukuliwa kwenda paradiso - si mtu
					mwingine awaye yote - angerudi tena kama Mfalme wa wafalme. Nabii Isa Al-Masih (Yesu Kristo) (AS)
					yule aliyewaponya wagonjwa na kuyafungua macho ya vipofu. Nabii Isa Al-Masih (Kristo Yesu) (SAW)
					yule yule aliyezungumza kwa upole na mwanamke yule aliyekamatwa akizini. Nabii Isa Al-Masih (Yesu
					Kristo) (AS) yule yule aliyeyafuta machozi ya mwombolezaji yule na kuwapokea watoto na kuwakalisha
					katika paja lake. Nabii Isa Al-Masih (Yesu Kristo) (AS) yule yule aliyekufa akapumzika kaburini, na
					kufufuka kutoka kwa wafu siku ile ya tatu.

				</p>


			</div>

			<!-- section 3 -->
			<div class="space-y-3">
				<h2 class=" font-semibold uppercase">
					3. Nabii Isa Al-Masih (Yesu Kristo) (AS) Atafanya Nini Atakapokuja Tena?

				</h2>

				<p class="font-semibold">
					“Siku tutakapo zikunja mbingu kama mkunjo wa karatasi za vitabu... ” (Surah 21:104)
				</p>
				<p class="font-semibold">
					“Walio kufuru wanadai kuwa hawatafufuliwa. Sema: Kwani? Naapa kwa Mola wangu Mlezi! Hapana shaka
					mtafufuliwa, na kisha hapana shaka mtaambiwa mliyo yatenda…(Surah 64:7)

				</p>

				<p class="font-semibold">
					(1) Nabii Isa Al-Masih (Yesu Kristo) (AS) atawakusanya pamoja wote waliookolewa (wateule).
					"Naye atawatuma malaika zake pamoja na sauti kuu ya parapanda, nao watawakusanya wateule wake toka
					pepo nne, toka mwisho huu wa mbingu mpaka mwisho huu" - (Mathayo 24:31).


				</p>

				<p class="font-semibold">
					“Na Yeye ndiye aliye kuenezeni katika ardhi, na kwake Yeye mtakusanywa.” (Surah 23:79)
				</p>

				<p>
					“Imesimuliwa na Abu Huraira kuwa; “Mtume wa Allah amesema, “Naapa kwa yule nafsi yangu iko mikononi
					mwake kuwa Isa mwana wa Mariam,atarudi hivi karibuni hapa duniani kama mhukumu wa haki..” Sahih
					Bukhari Hadith 3448.


				</p>

				<p>
					Kama wewe umemruhusu Nabii Isa Al-Masih (Kristo Yesu) (AS) akutayarishe moyoni mwako na katika
					maisha yako, basi utampokea kwa furaha kama Mwokozi. Wako.
				</p>

				<p class="font-semibold">
					(2) Nabii Isa Al-Masih (Kristo Yesu) (AS) atawaamsha watakatifu waliokufa.
					"Kwa sababu Bwana mwenyewe atashuka kutoka mbinguni pamoja na mwaliko, na kwa sauti ya malaika mkuu,
					na parapanda ya Mungu, nao WALIOKUFA KATIKA KRISTO WATAFUFULIWA KWANZA" - (1 Wathesalonike 4:16).

				</p>


				<p class="font-semibold">
					“Kisha hakika ninyi siku ya kiama mtafufuliwa.” Suratul Al-MU’Minum 23:16
				</p>

				<p>
					Nabii Isa Al-Masih (Kristo Yesu) (AS) anashuka kutoka mbinguni kwa sauti kuu. Sauti yake yenye nguvu
					nyingi inasikika ulimwenguni kote. Inayapasua makaburi katika kila eneo la makaburi na kuwafufua
					mamilioni ya watu waliompokea Nabii Isa Al-Masih (Kristo Yesu) (AS)katika vizazi vyote. Hiyo itakuwa
					ni siku ya kusisimua sana jinsi gani!

				</p>

				<p>
					(3) Nabii Isa Al-Masih (Kristo Yesu) (AS) atawabadilisha wenye haki wote wakati atakapokuja - si
					wafu wenye haki peke yao, bali pia wenye haki walio hai.
					<span class="font-semibold"> "Kisha sisi tulio hai, tuliosalia TUTANYAKULIWA PAMOJA NAO katika
						mawingu ili tumlaki Bwana hewani; Na hivyo tutakuwa pamoja na Bwana milele" - (1 Wathesalonike
						4:17)


					</span>
				</p>


				<div class="grid grid-cols-1 md:grid-cols-4 gap-4">

					<div class="flex justify-center items-start md:sticky md:top-8">
						<div class="relative group w-full sm:w-4/5 md:w-auto">
							<img src="lesson8_files/image003.jpg" alt="Bible study illustration"
								class="w-full sm:w-3/4 md:w-full h-auto  object-cover" />
						</div>
					</div>

					<div class="col-span-3 space-y-2 text-justify  md:px-0">
						<p>
							Ili kutuandaa sisi kwa maisha yale ya milele, Nabii Isa Al-Masih (Kristo Yesu) (AS)
							anabadilisha miili yetu hii inayokufa kuwa miili mizuri isiyokufa.
							"Angalieni nawaambia ninyi siri; hatutalala sote, lakini sote tutabadilika, kwa dakika moja,
							kufumba na kufumbua, wakati wa parapanda ya mwisho; Maana parapanda italia, na wafu
							watafufuliwa, wasiwe na uharibifu, nasi tutabadilika. Maana sharti huu uharibikao uvae
							kutokuharibika, nao huu wa kufa uvae kutokufa" - (1 Wakorintho 15:51-53).

						</p>

						<p>
							Nabii Isa Al-Masih (Kristo Yesu) (AS) ajapo "sote tutabadilika." Hebu fikiria sasa: hakuna
							ugonjwa wa baridi yabisi, kupooza, wala kansa. Fungeni hospitali, na fungeni nyumba za
							matanga. Kristo amekuja!

						</p>

						<p>
							(4) Nabii Isa Al-Masih (Kristo Yesu) (AS) atawachukua wenye haki wote kwenda nao mbinguni.
							Yesu mwenyewe alitoa ahadi hii, "Nitakuja tena na kuwachukua mpate kuwa pamoja nami"
							nyumbami mwa Baba yangu (angalia Yohana 14:1-3). Petro anazungumza juu ya urithi wa
							waliokombolewa "uliotunzwa peponi kwa ajili yao" (1 Petro 1:4). Tuanaweza kutazamia mbele
							kuweza kuyavumbua maajabu ya mji ule wa Mungu, yaani, Yerusalemu Mpya, na kumfahamu Baba
							yetu aliye peponi.

						</p>
					</div>


				</div>

				<p>
					(5) Nabii Isa Al-Masih (Kristo Yesu) (AS) atayaondoa kabisa maovu na maumivu kwa kipindi chote
					kitakachofuata.
					Waovu - yaani, wale ambao kwa shingo ngumu wameendelea kuikataa rehema yote anayowapa Nabii Isa
					Al-Masih (Kristo Yesu) (AS) - wanajihukumu kabisa wenyewe. Wanapokodoa macho yao kutazama uso wa
					Nabii Isa Al-Masih (Kristo Yesu) (AS) anapokuja kwao kutoka mawinguni, fahamu zao zinazinduka
					ghafula na kutambua dhambi zao, tena wanaona ni vigumu kabisa kuvumilia maumivu ya dhambi zao;
					wanapiga makelele na kuiomba milima na miamba, wakisema, "Tuangukieni, tusitirini mbele za uso wake
					yeye aketiye juu ya kiti cha enzi, na hasira ya Mwana -Kondoo!" (Ufunuo 6:16).

				</p>

				<p>
					“Mtu atasema siku hiyo pa wapi mahali pakukimbilia. Aambiwe la hakuna mahali pa kukimbilia.” Suratul
					Qiyama 75:10-11
				</p>

				<p>
					Wanaona ni heri kufa kuliko kusimama mbele za macho ya Nabii Isa Al-Masih (Kristo Yesu) (AS)
					yaliyokazwa ambayo yanawaona wote.
				</p>

				<p>
					Wanajua fika kwamba sauti inayounguruma sasa kutoka peponii iliwasihi sana zamani kwa upole ili
					wapate kuikubali neema ya Mwenyezi Mungu (SWT). Wale walioamua kupotea wenyewe katika mbio za
					kiwendawazimu ili kutafuta fedha au anasa au cheo sasa wanatambua kwamba wamekidharau kitu kile cha
					pekee chenye manufaa ya kweli katika maisha yao.

				</p>

				<p>
					Ni uvumbuzi unaowamaliza kabisa. Kwa vyovyote vile, hakuna hata mmoja wao ambaye alikuwa na haja ya
					kupotea. Mwenyezi Mungu (SWT) mwenyewe hakufurahii kufa kwake mtu mwovu" (Ezekieli 33:11). Yeye
					"hapendi mtu ye yote apotee, bali wote wafikilie toba" (2 Petro 3:9).
				</p>

				<p class="font-semibold">
					“Kila mara nilipowaita uwasamehe,waliziba masikio yao kwa vidole vyao, na walijifunika nguo zao
					gubigubi….” Suratul Nuh 71:7..

				</p>

				<p>
					Nabii Isa Al-Masih (Kristo Yesu) (AS) anatusihi sana sisi, anasema, "njoni kwangu ninyi nyote
					msumbukao na wenye kulemewa na mizigo, nami nitwapumzisha" (Mathayo 11:28). Lakini basi, kwa namna
					isiyosadikika, wengine wanautupilia kando mwaliko huo uliojaa neema.

				</p>





			</div>

			<!-- section 4 -->
			<div class="space-y-3">
				<h2 class=" font-semibold uppercase">
					4. Je! U Tayari Kwa Kuja Kwake Nabii Isa Al-Masih (Kristo Yesu) (AS)?
				</h2>

				<p>
					Ilimgharimu sana Nabii Isa Al-Masih (Kristo Yesu) (AS) kutuhakikishia sisi yale maisha mazuri sana
					ya siku za mbele "nyumbani mwa Baba ya[ke]." Ilimgharimu uhai wake!
				</p>

				<p class="font-semibold">
					KADHALIKA KRISTO NAYE AKIISHA KUTOLEWA SADAKA MARA MOJA azichukue dhambi za watu wengi; Pasipo
					dhambi kwa hao wamtazamiao kwa wokovu" - (Waebrania 9:28).
				</p>

				<p>
					Mwokozi yule aliyekufa ili kuzichukua dhambi zako, atatokea "mara ya pili" naye atawaletea wokovu
					wale wanaomngojea." Nabii Isa Al-Masih (Kristo Yesu) (AS) alijitoa sadaka yeye mwenyewe ili
					kutupatia sisi wokovu, yaani, kila mmoja wetu. Lakini pasipo kuja kwake mara ya pili, usingefaulu
					kutokana na kazi yake aliyoifanya. Isa Al-Masih (Kristo Yesu) (AS) anataka kutupatia sisi makao
					salama pamoja naye milele zote. Ili jambo hili lipate kutimizwa, yatupasa sisi kumruhusu yeye ili
					atawale ndani ya mioyo yetu kama Mwokozi na Bwana wetu kuanzia hivi sasa.

				</p>


				<p>
					Je, wewe uko tayari kumpokea huyo mfalme (mtawala) katika utukufu wake wote kama siyo, basi,
					tafadhali mwalike Nabii Isa Al-Masih (Kristo Yesu) (AS) wewe mwenyewe ili aingie ndani ya maisha
					yako sasa hivi. Kama vile kuja kwa Nabii Isa Al-Masih (Kristo Yesu) (AS) katika dunia yetu hii
					kutakavyoyatatua matatizo ya ulimwengu huu, ndivyo kuja kwake ndani ya moyo wako kutakavyokusaidia
					wewe kushughulika na matatizo yako ya sasa ya kila siku. Mtatuaji mkuu wa matatizo anaweza kukuokoa
					wewe kutokana na hatia na mzigo wako wa dhambi na kukupa wewe uzima wa milele.

				</p>

				<p>
					Kuja kwa Nabii Isa Al-Masih (Kristo Yesu) (AS) katika maisha ya mtu kunaweza kuyabadilisha milele
					kwa namna ya kuvutia sana kama kuja kwa Nabii Isa Al-Masih (Kristo Yesu) (AS) kutakavyoibadilisha
					kabisa. Unaweza kumtegemea Nabii Isa Al-Masih (Kristo Yesu) (AS) . Atakutayarisha wewe kwa ajili ya
					kuja kwake na kukupa ahadi ya ajabu ya maisha yale ya milele yenye furaha.
				</p>



			</div>

		</main>

	</div>

</body>

</html>